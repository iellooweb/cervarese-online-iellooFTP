[
  {
    "id": 54560,
    "title": "Cervarese Online: il digitale al servizio del territorio",
    "url": "https://cervarese-online.ielloo.it/cervarese-online-il-digitale-al-servizio-del-territorio/",
    "content": "Cervarese Online serve a portare la tua attività su internet in modo semplice e accessibile\nLo scopo di Cervarese Online è valorizzare le attività imprenditoriali e associazioni di Cervarese, Fossona e Montemerlo incentivandone la promozione e lo sviluppo.\nChi sono\nMi chiamo Laura Bison, vivo e ho la mia sede lavorativa a Cervarese, attraverso il mio sito web ielloo.it promuovo la mia attività proponendo la creazione siti web e offrendo servizi e consulenze in ambito digitale. \n\nCredo fermamente nella collaborazione e nelle potenzialità del condividere le competenze. Credo anche che il nostro territorio abbia un alto potenziale inespresso, che va sostenuto anche attraverso lo sviluppo in ambito di digitale e di comunicazione.\n\nPer questo ho deciso di realizzare Cervarese Online, e di metterlo a disposizione gratuitamente per la promozione delle attività locali del Comune di Cervarese.\n\nIn un'epoca come questa, in cui la comunicazione viaggia soprattutto attraverso il digitale, è importante farsi trovare dai clienti anche e soprattutto su internet e di conseguenza sui computer e sugli smartphone.\nQuali sono i servizi migliori per promuovere la propria attività?\nEsistono molti strumenti, spesso gratuiti, che se ben utilizzati consentono di farsi pubblicità e attirare nuovi clienti:\n\n \tGoogle Local Business, il servizio offerto da Google è molto utile e permette di avere un mini biglietto da visita che appare su Google Maps, ma da solo non è sufficiente a dare un'immagine professionale.\n \tFacebook ed Instagram, che se ben utilizzati possono rivelarsi una vetrina molto utile per connettersi con i potenziali clienti.\n\nOgni settore però ha le sue specifiche caratteristiche ed il proprio target di clientela, così che i social piuttosto che Google Local Business non sono sufficienti per promuovere i propri servizi e prodotti, o semplicemente per comunicare la propria mission.\n\nCiò che veramente fa la differenza tra l'avere un'immagine professionale e una poco curata è avere un proprio sito web.\nIl sito web un ponte tra diversi mondi\nMolti liberi professionisti, artigiani e commercianti locali si accontentano di postare qualche foto ogni tanto, sottovalutando che il marketing è parte integrante del lavoro, non un optional. Senza una base di clienti storica, l'assenza di una strategia è un rischio elevato. Il freno principale resta il sito web: l'investimento iniziale e le spese di gestione vengono visti solo come un costo, anziché come un'opportunità di crescita di cui spesso ignorano le potenzialità.\nUn Mini Sito Web Gratuito per promuoversi con professionalità\nProprio per queste ragioni ho creato Cervarese Online. Si tratta di una raccolta di piccoli siti web, agili e pronti all’uso, che in un'unica pagina racchiudono tutto quello che serve: una presentazione curata dei propri prodotti e servizi. L'obiettivo è aiutare le attività e le associazioni di Cervarese, Fossona e Montemerlo a mostrare il loro lato migliore, trasmettere fiducia a chi non le conosce ancora e farsi trovare facilmente anche da chi vive fuori paese.\nCollaborazione e Nuove Iniziative\nL'obiettivo finale di Cervarese Online, è quello di trasformare la presenza online in un motore di crescita per il territorio e la comunità. Attraverso la diffusione di informazioni e la creazione di una rete digitale, il progetto punta a promuovere la collaborazione tra i diversi attori locali e a stimolare la nascita di nuove iniziative.\n\nCervarese Online è un regalo per voi e un investimento per me!\n\nLaura Bison",
    "categorie": [
      "Territorio e Comunità"
    ],
    "data": "30/01/2026",
    "thumb": "https://cervarese-online-ielloo.local/wp-content/uploads/2025/11/cervarese-online-logo_contrast-trasp-150x150.png"
  }
]